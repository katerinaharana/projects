Εφαρμοζουμε τον αλγόριθμο συσταδοποίησης δεδομένων που προέρχονται από 2 δισδιαστα-
τες κανονικές κατανομές, δημιουργώντας 400 τυχαία δείγματα από κάθε κατανομή. 
Στις δύο υλοποιήσεις του αλγορίθμου, διαφοροποιείται η αλληλοεπικάλυψη των κατανομών. Στη 1η,
τα κέντρα των κατανομών είναι μ1 = (0.5, 1), μ2 = (−0.5 − 1), ενώ στη δεύτερη απέχουν
περισσότερο επιλέγοντας μ1 = (1, 2), μ2 = (−1,−2). 
Στη λογική της ανάλυσης σε κύριες συνιστώσες, από τον πινακα συνδιακύμανσης των δεδομένων, επιλέγουμε το ιδιοδιάνυσμα που
αντιστοιχεί στη μεγαλύτερη ιδιοτιμή και προβάλλουμε τα δεδομένα σε αυτό. Το πρόσημο
της προβολής καθορίζει την τελική ταξινόμηση. Ως αποτέλεσμα του αλγορίθμου λαμβάνουμε
επίσης τον αριθμό των λάθος ταξινομημένων δεδομένων και το ποσοστό αυτών. Ως λάθος
ταξινομημένα δεδομένα εννοούμε αυτά που ενώ προέρχονταν από την μία κατανομή, ο αλγόριθ-
μος τα ομαδοποίησε στην άλλη. Γνωρίζουμε πως τα 400 πρώτα και 400 δεύτερα στοιχεία του
πίνακα προέχονται από την 1η και τη 2η κατανομή αντίστοιχα, και άρα, θα είχαν ταξινομηθεί
όλα σωστά από τον αλγόριθμο εάν οι προβολές τους είχαν όλες το ίδιο πρόσημο ( -1 για τα
δεδομένα προερχόμενα από την πρώτη κατανομή και +1 για τα δεδομένα προερχόμενα από τη
δεύτερη). Προκειμένου να αποτυπώσουμε τα λάθος ταξινομημένα στοιχεία, προσθέτουμε στον
πίνακα προσήμων +1 στα 400 πρώτα στοιχεία του και +2 στα υπόλοιπα 400. ΄Ετσι προκύπτει
ένας πίνακας στον οποίο, τα 400 πρώτα στοιχεία είναι είτε 0 ( και άρα ταξινομήθηκαν σωστά
στην κατανομή από την οποία προήλθαν αφού −1 + 1 = 0) είτε 2 (και άρα ταξινομήθηκαν
λάθος από τον αλγόριθμο αφού για να προκύπτει άθροισμα 2 σημαίνει ότι στον πίνακα προ-
σήμων είχαν την τιμή +1, σε αντίθεση με -1 που θα έπρεπε να έχουν ώντας προερχόμενα από
την 1η κατανομή). Με την ίδια συλλογιστική, προσθέτοντας +2 στα υπόλοιπα 400 στοιχεία
του πίνακα, λαμβάνουμε τις τιμές 1 και 3 για τα δεδομένα που προέρχονται από τη δεύτερη
κατανομή. Με μωβ χρωματίστηκαν τα δεδομένα που προέρχονται από την πρώτη κατανομή
και ταξινομήθηκαν σωστά σε αυτή, με κίτρινο αντίστοιχα όσα προέρχονταν από τη δεύτερη.
Τα δεδομένα που προέρχονταν από τη δεύτερη κατανομή αλλά ομαδοποιήθηκαν στην πρώτη 
φαίνονται με μπλε, και αντίστοιχα όσα ομαδοποιήθηκαν στη δεύτερη ενώ προέρχονταν από την
πρωτη φαίνονται με πράσινο. Συγκρίνοντας τις δύο υλοποιήσεις του αλγορίθμου, είναι φανερό
τόσο από την απεικόνιση όσο και από το ποσοστό λάθος ταξινομήσεων, ότι το μέγεθος της
επικάλυψης μεταξύ των κατανομών, συμβάλλει καθοριστικά στο ποσοστό αυτό.
